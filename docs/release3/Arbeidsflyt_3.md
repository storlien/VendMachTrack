# Refleksjon rundt arbeidsvaner, arbeidsflyt og sikring av kodekvalitet for release 3

Som nevnt i arbeidsflyten for release 2 etablerte vi etter første sprint en god vane med å møtes i etterkant av innlevering for å dele synspunkter rundt tidligere kommunikasjon og forventninger videre. Denne vanen tok vi med videre inn i arbeidet med release 3. Etter at vi fullførte release 2, gjennomførte vi en Sprint Review for å evaluere hva vi hadde oppnådd og for å sikre at alle hadde en felles forståelse av prosjektet så langt. Deretter gjennomførte vi en Sprint Retrospective for å kartlegge hva som gikk bra og hva som kunne vært bedre. 

Ettersom kravene for release 3 ga oss en nokså høy grad av fleksibilitet til å velge hvordan vi ønsket å videreutvikle applikasjonen, møttes vi og delte tanker rundt dette. Vi ble enige om at i vår situasjon var mest hensiktsmessig å utvide JavaFX-appen med mer funksjonalitet fremfor å lage en ny klient. Årsaken til dette var fordi vi ønsket å ha all funksjonalitet i et program. I tillegg hadde vi allerede gjort opp noen tanker om hvordan vi ønsket å forbedre funksjonaliteten i javaFX. 

Ettersom vi var enige om å videreutvikle javaFX-app-en med mer funksjonalitet, var neste steg å diskuterte hva slags funksjonalitet vi tenkte en bruker ønsket for vår applikasjon. Ut i fra denne diskusjonen lagde vi brukerhistorier som skulle kartlegge ulike brukeres behov, og derav hvilken funksjonalitet vi måtte implementere. Vi lagde en produktkø av brukerhistoriene, og ble enige om hvilken funksjonalitet som var realistisk å implementere som samtidig opprettholder god kodekvalitet. Deretter lagde vi en prioriteringsliste av utviklingsoppgaver for de viktigste funksjonene. Vi forstår i etterkant at vi kunne lagd flere utviklingsoppgaver rett etter vi valget prioriteringen for å sette klarere retningslinjer for arbeidet fremover. Til tross for dette klarte vi likevel å følge prioriteringen siden vi samhandlet i stor grad med våre arbeidsoppgaver og sørget for jevnlig "code review" av hverandres kode. Prioriteringskøen vi lagde sørget også for at alle hadde en felles mental modell for sluttresultatet. I denne iterasjonen hadde vi også et stort fokus på å ikke legge en altfor detaljert plan fremover, men heller reagere på endringer underveis, og opprette utviklingsoppgaver basert på merge-requests. Dette, fordi vi tenkte det var et mer realistisk syn på arbeidsprosessen, og det tillot oss å følge scrums prinsipper.

Funksjonaliteten vi ønsket å implementere i denne releasen innebar mulighet for å fylle opp lageret i en maskin, legge til og fjerne maskiner, og fjerne varer fra maskinen (fra brukerens perspektiv). Vi prioriterte muligheten for å legge til varer manuelt i en automat og se maskinen fra brukerens side da vi tenkte disse funksjonene var mest nyttig for en eier av flere brusautomater. En eier vil kunne påvirke innholdet i automaten og kunne se hvordan den ser ut for kunden for å opprettholde at kundeopplevelsen er optimal. Vi prioriterte også denne siden for å kunne simulere kjøp av varer, som også vil være essensielt for en eier å ha tilgang til. Når man skal legge til en vare i en maskin sørget vi for mulighet for å inkludere tall i innskrivningsfeltet for en vare, mens det vil utløse en feilmelding dersom man prøver å legge til tegn eller bokstaver i innskrivningsfeltet for antall. Det samme gjelder hvis man prøver å legge til en maskin som allerede finnes, fjerne en som ikke finnes eller skriver inn ugyldig lokasjon. På siden som simulerer kjøp valgte vi å gjøre varene i maskinen om til knapper man kan trykke på for å kjøpe én og én vare. Dette, fordi det er mer realistisk med tanke på hvordan en brusautomat faktisk fungerer i praksis. -veldig detaljert?

Dersom vi skulle utviklet mer funksjonalitet ville vi også inkludert pris på hver vare fra kjøpersiden. Da kunne vi videre også implementert en mulighet for å se total inntjening på hver maskin og maskinene til sammen. 
En annen løsning vi ville tatt med oss inn i neste iterasjon er muligheten for å endre lokasjon på en maskin. Dette kan være essensielt for en eier siden maskienene ikke er stasiske og det skal være mulighet for å flytte de fysisk. Når det gjelder refill- siden gjorde vi det mulig for bruker å legge til flere artikler av en vare av gangen ved å skrive inn antallet. I de fleste tilfeller vil det være naturlig at maskineieren vil ønske å legge til flere artikler av en vare av gangen. For eksempel, hvis en eier ønsker å legge inn et vareparti vil det være tungvint å legge inn én vare av gangen. 
-burde kanskje komme tilslutt når vi snakker om forbedringer til neste release

Som i release 2, valgte vi å dele inn hovedansvarsområder for arbeidet mellom oss. En av oss fikk hovedansvaret for REST-API- et og gruppemedlemmet som tidligere hadde jobbet med tester fortsatte med det. De to siste som tidligere hadde parprogrammert fortsatte med dette for hovedendringene av ui. Disse endringene innebar å opprette to nye kontrollerklasser for siden for å fylle opp lageret i en brusautomat og for "user view". I tillegg til å opprette brukergrensesnittet for disse scenene og oppdatere forsiden av ui med flere funksjoner. Siden dette var relativt store endringer valgte vi å parprogrammere for å lettere inspisere og sikre kvalitet på koden. Det bidro også til at vi i større grad klarte å følge prioritetslisten av oppgaver. En annen fordel med parprogrammering er at begge to fikk en bedre forståelse av hvordan funksjonaliteten til applikasjonen er bygget opp. Dermed kunne begge være til hjelp når testene for ui modulen skulle programmeres. 

Vi fortsatte å dele ansvarsområder mellom oss for å sikre en så høy kodekvalitet som mulig. Et ønske for denne releasen var en mer enhetlig forståelse i gruppen av alt arbeidet som ble gjort. For å sikre dette satt vi faste møtetidspunkter for tiden mot innlevering, slik at vi kunne jobbe så mye som mulig sammen. Da ble det mye lettere å diskutere mulige endringer, og få en bedre overikt over hva alle jobbet med. Denne fremgangsmåten gjorde det lettere å kommunisere og hjelpe hverandre underveis, som ga fortgang i arbeidet. I tillegg jobbet vi mer sammenhengende på denne releasen, som også økte produktiviteten, og bidro til å styrke vår felles forståelse av alt arbeidet. Hver dag, startet vi med en «Daily scrum» der vi tok opp hvilke endringer alle på gruppen hadde gjort, eventuelle hindringer vi hadde møtt på, og planen for dagen. Dette bidro til et godt teamfokus og en god koordinering av arbeidet. 


En ting vi gjorde for å forbedre utviklingsoppgavene i denne iterasjonen var å lage de mindre og mer konkrete. Mindre utviklingsoppgaver ga klarere retningslinjer for det som skulle gjøres og gjorde dermed oppgavene lettere å prioritere og følge opp. Dette er mer i tråd med den smidige arbeidsmetoden fordi det kan bidra til mer kontinuerlige forbedringer av koden og hyppige oppdateringer i arbeidet.

Selv om arbeidsflyten i gruppearbeidet gitt smidigere i denne siste sprinten kunne vi satt oss enda mer inn i hva de ulike implementasjonene vi gjorde innebar før vi gjennomførte dem. Dette, for å avklare avhengigheter mellom arbeidet hver enkelt gjorde. Det hadde spart oss for litt ekstra arbeid som kom av dårlig kommunikasjon. Dette er dermed noe vi ville tatt med oss inn i neste iterasjon. 

I denne siste releasen sørget vi også for å opprette templates med felles retningslinjer for commit-meldinger og prosessering av utviklingsoppgaver og merge-requests. Disse malene gjorde at vi la mer innsats inn i å skrive gode beskrivelser av hva vi ønsket å oppnå med en utviklingsoppgave og hva vi hadde oppnådd. Dette tenker vi har talt positivt for løsningene våre. Tidligere hadde vi avklart en felles praksis for dette, men ved å nå ha det skriftlig ble det lettere for oss å følge vår felles standard og heve nivået på arbeidet vårt enda mer. Ved å ha en felles mal for skriving av merge-requeste ble det også lettere å gå gjennom andres merge-requests, som også økte effektiviteten i arbeidet. 
-bra

Videre startet vi også en felles praksis for kodevurdering, ved å kommentere i koden på hverandres merge-requests. Det gjorde at det var lettere å identifisere feil, forbedringsmuligheter, og eventuelle brudd på retningslinjer eller beste praksis. Herfra var det også enkelt å opprette utviklingsoppgaver for "bugs" eller forbedringer med en gang. Denne formen for "code review" sikret også økt kunnskap i teamet fordi med kommentarer i selve koden ble det enkelere å forstå hverandres tilbakemeldinger. Kommentarer som pekte på god praksis satte også noen retningslinjer for å opprettholde god praksis videre. 
-bra 

Her kan forbedringspotensialer komme?









