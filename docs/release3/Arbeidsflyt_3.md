# Refleksjon rundt arbeidsvaner, arbeidsflyt og sikring av kodekvalitet for release 3

Som nevnt i arbeidsflyten for release 2 etablerte vi etter første sprint en god vane med å møtes i etterkant av innlevering for å dele synspunkter om tidligere kommunikasjon og forventninger videre. Denne vanen tok vi med videre inn i arbeidet med release 3. Etter at vi fullførte release 2, gjennomførte vi en Sprint Review for å evaluere hva vi hadde oppnådd og for å sikre at alle hadde en felles forståelse av prestasjonene så langt. Deretter gjennomførte vi en Sprint Retrospective for å kartlegge hva som gikk bra og hva som kunne vært bedre.

Ettersom kravene for release 3 ga oss høy grad av fleksibilitet til å velge hvordan vi ønsket å videreutvikle appen, møttes vi og delte tanker rundt dette. Vi ble enige om at det i vår situasjon var mest hensikktsmessig å utvide JavaFX-appen med mer funksjonalitet fremfor å lage en ny klient. Dette, fordi vi tenkte det var naturlig å ha all funksjonalitet i et program. 

Herfra valgte vi som i release 2 å dele inn hovedansvarsområder for arbeidet mellom oss. En av oss fikk hovedansvaret for REST-API- et, gruppemedlemmet som tidligere jobbet med tester fortsatte med det og de to siste fortsatte med parprogrammering rundt brukergrensesnittet og funksjonaliteten. Vi ønsket å fortsette med denne inndelingen av ansvarsområder for å sikre en så høy kodekvalitet som mulig. Et ønske for denne releasen var derimot en mer enhetlig forståelse av arbeidet på alle plattformer. En ting vi gjorde for å forbedre dette var å avklare møtetidspunkter tidlig og jobbe mer sammen med prosjektet fremfor å jobbe individuelt. Denne fremgangsmåten gjorde det lettere å samhandle og hjelpe hverandre underveis som ga fortgang i arbeidet. I tillegg jobbet vi mer sammenhengende på denne releasen, som også økte produktiviteten og bidro til å styrke vår felles forståelse av alt arbeidet. Hver dag startet vi med en «Daily scrum» der vi tok opp hvilke endringer alle på gruppen hadde gjort, eventuelle hindringer vi hadde møtt på, og planen for dagen. Dette bidro til et godt teamfokus og en god koordinering av arbeidet. 

Selv om arbeidsflyten i gruppearbeidet gitt smidigere i denne siste sprinten kunne vi satt oss enda mer inn i hva de ulike implementasjonene vi gjorde innebar før vi gjennomførte de. Dette, for å avklare avhengigheter mellom arbeidet hver enkelt gjorde. Det hadde kanskje spart oss for litt arbeid, så det er noe vi tar med oss videre. I denne siste releasen sørget vi også for å opprette templates med felles retningslinjer for commit-meldinger og prosessering av issues og merge-requests. Tidligere hadde vi avklart en felles praksis for dette, men ved å ha det skriftlig ble det lettere for oss å samhandle og heve nivået på arbeidet vårt enda mer.



